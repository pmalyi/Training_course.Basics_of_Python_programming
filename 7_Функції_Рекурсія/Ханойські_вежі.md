## Ханойські вежі
Головоломка ***"Ханойські вежі"*** складається з трьох стрижнів, пронумерованих числами 1, 2, 3. 
На стрижень **1** одягнена пірамідка з **n** дисків різного діаметра в порядку зменшення діаметра
(знизу знаходиться найбільший диск, а зверху - найменший). Диски можна перекладати з одного стрижня
на інший по одному, диск більшого діаметра не можна класти на диск меншого діаметра. Необхідно 
перекласти всю пірамідку зі стрижня **1** на стрижень **3** за мінімальну кількість перекладань.

Напишіть програму, яка розв'язує головоломку; для даної кількості дисків **n** друкує послідовність
перекладань у форматі **a b c**, де **a** — номер диска, що перекладається, **b** — номер стрижня
з якого знімається даний диск, **c** — номер стрижня на який надягається даний диск.

Наприклад, рядок **1 2 3** означає переміщення диска номер **1** із стрижня **2** на стрижень **3**.
В одному рядку друкується одна команда. Диски пронумеровані числами від **1** до **n** у порядку 
зростання діаметрів.

Програма повинна вивести мінімальний (за кількістю здійснених операцій) спосіб перекладання пірамідки 
із заданою кількістю дисків.

Подумайте, як перекласти пірамідку з одного диска? Із двох дисків? Із трьох дисків? Із чотирьох дисків?
Нехай ми навчилися перекладати пірамідку з **n** дисків із довільного стрижня на будь-який інший, 
як перекласти пірамідку з **n+1** диска, якщо можна скористатися рішенням для **n** дисків.

Напишіть функцію **move (n, x, y)**, яка друкує послідовність перекладання дисків для переміщення 
пірамідки висотою **n** з стрижня номер **x** на стрижень номер **y**.

[Опис алгоритму](https://ua5.org/osnprog/255-algoritm-khanojjska-vezha.html?authuser=1)  
[Онлайн головоломка - 1](https://www.mathplayground.com/logic_tower_of_hanoi.html?authuser=1)  
[Онлайн головоломка - 2](https://ua.sgames.org/143520/?authuser=1)  

**Формат введення**. Вводиться натуральне число – кількість дисків.

**Формат виведення**. Виведіть відповідь на завдання.

**Приклади**
```
Тест 1
Вхідні дані:
2
Вивід програми:
1 1 2
2 1 3
1 2 3

Тест 2
Вхідні дані:
3
Вивід програми:
1 1 3
2 1 2
1 3 2
3 1 3
1 2 1
2 2 3
1 1 3

Тест 3
Вхідні дані:
1
Вивід програми:
1 1 3
```
